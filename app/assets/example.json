{
  "name": {
    "0": "پانکراتکتومی",
    "1": "بیت کویین",
    "2": "اناهید (اساطیر ارمنی)",
    "3": "بستنی (ترانهٔ بلک پینک و سلنا گومز)",
    "4": "هفت\u200Cخوان رستم",
    "5": "گوچي"
  },
  "link": {
    "0": "https://fa.wikipedia.org/wiki/پانکراتکتومی",
    "1": "https://fa.wikipedia.org/wiki/بیت_کویین",
    "2": "https://fa.wikipedia.org/wiki/اناهید_(اساطیر_ارمنی)",
    "3": "https://fa.wikipedia.org/wiki/بستنی_(ترانهٔ_بلک_پینک_و_سلنا_گومز)",
    "4": "https://fa.wikipedia.org/wiki/هفت\u200Cخوان_رستم",
    "5": "https://fa.wikipedia.org/wiki/گوچي"
  },
  "text": {
    "0": "چندین روش برای پانکراتکتومی وجود دارد از جمله : پانکراتودئونکتومی (روش ویپل) : این روش برای درمان تومورهای سر پانکراس مورد استفاده قرار می\u200Cگیرد . پانکراتکتومی دیستال : در این روش دم و تنه پانکراس برداشته می\u200Cشود و سر آن باقی می\u200Cماند . در برخی موارد این عمل جراحی همراه با اسپلنکتومی است . پانکراتکتومی سگمانی : در این روش قسمت کوچکی از پانکراس که دچار آسیب یا تومور است حذف می\u200Cشود . پانکراتکتومی توتال : دراین روش پانکراس به طور کامل برداشته می\u200Cشود . طی این عمل همانند روش پانکراتکتومی دیستال جراحی همراه با اسپلنکتومی می\u200Cباشد . پانکراتکتومی به دو صورت باز و لاپاروسکوپی به انجام می\u200Cرسد . در روش باز یک برش بزرگ بر روی شکم ایجاد می\u200Cشود این در حالی است که در روش لاپاروسکوپی چند برش کوچک جهت ورود ابزارهای جراحی بر روی پوست ایجاد می\u200Cشود . شکم بوسیله گاز که معمولا از نوع کربن دی\u200Cاکسید می\u200Cباشد پر می\u200Cشود تا جراح دید بهتری از طریق دوربین\u200Cها به فضای شکمی داشته باشد . اگر پانکراتکتومی به صورت پارشیال باشد جراح عروق را کلمپ و سپس قطع می\u200Cنماید و پانکراس را برای برداشتن آماده می\u200Cکند . اگر بیماری لوزالمعده به عروق یا شریان طحال تهاجم برده باشد این عضو نیز همراه پانکراس برداشته می\u200Cشود . این عمل جراحی معمولا خطرات و عوارض شدیدی را به همراه دارد و معمولا در مواردی که چاره\u200Cای جز برداشتن پانکراس وجود نداشته باشد به انجام نمی\u200Cرسد . پانکراتکتومی در موارد زیر اندیکاسیون دارد : پانکراتیت مزمن (التهاب مزمن پانکراس) نکروز پانکراس بیماری مزمن پانکراس همراه با درد ضربه یا تروماها سرطان آدنوکارسینوم (در ۸۵ ٪ موارد) سیستادنوما تومور جزایر لانگرهانس (تومورهای نورواندوکرین) پاپیلاری نئوپلاسمهای کیستیک لنفوم تومور سلولهای آسینر هایپرانسولینمی شدید هر چه پانکراتکتومی وسیع\u200Cتر باشد احتمال بروز دیابت نوع اول در بیمار بیشتر است . در این بیماران کنترل قندخون بعد از عمل جراحی از اهمیت ویژه\u200Cای برخوردار است که به این منظور از انسولین استفاده می\u200Cشود . همچنین به علت حذف پانکراس بیمار تا پایان عمر خود باید آنزیمهای گوارشی دریافت کند . بعد از عمل پانکراتکتومی دریافت داروهای ضددرد از اهمیت زیادی برخوردار است .",
    "1": "« پول » بودن ، یک جایگاه حقوقی است و پول بودن بیت\u200Cکوین منوط به پذیرش جایگاه حقوقی آن از سوی دولت\u200Cها است . تاکنون هیچ دولتی حتی ژاپن بیت\u200Cکوین را به عنوان پول به رسمیت نشناخته\u200Cاست و دولت\u200Cهای ایالات متحده آمریکا ، آلمان و چین بر کالا بودن بیت\u200Cکوین تأکید دارند . بیت\u200Cکوین در نظام حقوقی ژاپن و آلمان کالایی است که می\u200Cتواند به عنوان ابزار پرداخت استفاده شود . در ۱۸ اوت سال ۲۰۰۸ دامنه\u200Cی اینترنتی به نشانی bitcoin.org ثبت گردید . در ۳۱ اکتبر همان سال ، ایمیلی حاوی یک لینک به مقاله\u200Cای به نام « بیت کوین : سیستم پولی همتا به همتا » که توسط شخصی به نام ساتوشی ناکاموتو نوشته شده بود ، در فهرست ایمیل رمزنگاری شده منتشر گردید . ناکاموتو بیت کوین را در قالب نرم\u200Cافزار متن\u200Cباز طراحی و در ژانویه ۲۰۰۹ به صورت عمومی منتشر نمود . هویت ناکاموتو همچنان ناشناس باقی مانده است . در سوم ژانویه ۲۰۰۹ ، زمانی که ناکاموتو اولین بلوک زنجیره (که به نام « بلوک آفرینش » شناخته می\u200Cشود) را استخراج نمود ، شبکه بیتکوین ایجاد شد . دریافت کننده اولین مبادله بیتکوین ، هال فینی بود ، شخصی که اولین سیستم اثبات مفهوم قابل استفاده مکرر (rpow) را در سال ۲۰۰۴ طراحی کرده بود . بعد از اولین مبادلات برای اثبات مفهوم ، اولین گروه بزرگ از کاربران بیتکوین ، اعضای بازار سیاه مانند راه ابریشم بودند . در طول مدت سی ماه پس از پیدایش بیتکوین ، در اوائل سال ۲۰۱۱ میلادی ، راه ابریشم منحصرا بیتکوین را به عنوان وسیله پرداخت قبول نمود و نزدیک به ۹٫۹ میلیون بیتکوین با ارزشی بالغ بر ۲۱۴ میلیون دلار از این طریق مورد مبادله قرار گرفت . هویت پدیدآورنده بیت\u200Cکوین مشخص نیست . گفته می\u200Cشود « ساتوشی ناکاموتو » مخترع بیت\u200Cکوین است . هویت واقعی او هنوز مجهول است ؛ ولی در سال ۲۰۱۶ یک دانشمند استرالیایی به نام کریگ رایت ادعا کرد که او مخترع بیت\u200Cکوین است . البته بسیاری معتقدند که او یک شخص نیست و بیت\u200Cکوین محصولی از یک گروه برنامه\u200Cنویسی بزرگ است . مشخصات نخستین بیت\u200Cکوین در سال ۲۰۰۹ توسط ساتوشی ناکاموتو در یک فهرست ایمیل رمزنگاری شده منتشر شد . ناکاموتو پروژه را به اواخر سال ۲۰۱۰ موکول کرد و در سال ۲۰۱۱ هم ایمیلی از سوی ناکاموتو ارسال شد که می\u200Cگفت او دیگر از بیت\u200Cکوین دست کشیده و به سوی پروژه\u200Cهای دیگر متمایل شده\u200Cاست . تا به حال افراد زیادی به عنوان ناکاموتو مطرح شده\u200Cاند که همگی به\u200Cطور رسمی این امر را انکار کرده\u200Cاند . یکی از معروف\u200Cترین موارد پیرمرد ۶۴ ساله آمریکایی به نام دوریان بود که از سوی هفته\u200Cنامه نیوزویک به عنوان ناکاموتوی اصلی معرفی شد ؛ دوریان تمام این گزارش\u200Cها را انکار کرد و گفت هیچ ارتباطی با بیت\u200Cکوین ندارد . دوریان از نیوزویک به علت زیر و رو شدن زندگیش شکایت کرد . اولین تراکنش بیت کوین از کیف پول ساتوشی برای یک مهندس رمزنگاری آمریکایی به نام هال فینی فرستاده شد که شائبه زیادی را به وجود آورد . در تاریخ ۲ مه سال ۲۰۱۶ کریگ رایت ادعا کرد که همان ساتوشی ناکاموتو است .",
    "2": "شاه « یرواند » پادشاه دودمان اروندی مجسمه آناهید را به معبدی که در رود آخوریان در نزدیکی باگاران قرار داشت منتقل کرد ، و نیز آرتاشس اول آن مجسمه را از آنجا به پایتخت خود یعنی آرتاشات برد . اطراف معابد رمه\u200Cهایی از گوساله\u200Cهای ماده سه ساله که به آناهید اهداء شده بود می\u200Cچریدند و بر پیشانی آن\u200Cها علامتی به شکل مشعل ، داغ کرده بودند که به نشانه قربانی مقدس بوده\u200Cاست . صدها مرد و زن به عنوان خادمان معبد به معبدها هدیه می\u200Cشدند که « اهداییان مقدس » یا « مقدس پرستان » نامیده می\u200Cشده\u200Cاند . در گاه\u200Cشماری باستانی ارمنی نوزدهمین روز هر ماه آناهید نامیده می\u200Cشد . جشن\u200Cهای مربوط به آناهید در سال دو بار انجام می\u200Cشد ، یکی در اوایل ماه آوریل و دیگری در پایان تابستان یا اوایل پاییز ، مطابق با تاریخ قدیم ارمنی یعنی پانزدهم « ناواسارد » و این جشن چند روزی ادامه داشت . در این جشن\u200Cها زائران تاج\u200Cهای بافته شده از شاخه\u200Cهای تازه را به معبد تقدیم می\u200Cکردند . تمام این مراسم نشانگر آن است که ایزد بانو آناهید ایزد ثمره بخش ، محصولات و باروری نسل\u200Cهای انسانی و حامی آنان بوده که این خصایص مخصوص تمام ایزد بانوان مادر است . پرستش\u200Cهای مربوط به آناهید برگرفته از پرستش\u200Cهای ایزد بانوان مشرق زمین بود که با خصایص آناهید ایرانی ، یکی شده و در سرزمین ارمنستان قدرت و اهمیت فوق\u200Cالعاده یافته بود و به واسطه و اهمیت پرستش از سرحدات ارمنستان نیز فراتر رفته و در کشورهای گوناگون آسیای صغیر جای خود را پیدا کرده بود .",
    "3": "در ۲۳ ژوئیه ۲۰۲۰ ، وای\u200Cجی انترتینمنت یک پوستر تیزر را برای همکاری جدید بین بلک پینک با یک هنرمند بی\u200Cنام را منتشر کرد که قرار است در ماه اوت منتشر شود . در ۲۸ ژوئیه ، این گروه تاریخ اولین آلبوم استودیویی کره\u200Cای زبان خود را با نام بلک پینک : آلبوم در ۲ اکتبر ۲۰۲۰ اعلام کرد . در ۱۲ اوت ۲۰۲۰ ، مشخص شد که این هنرمند ناشناس ، سلنا گومز خواننده آمریکایی است . در ۲۱ اوت ۲۰۲۰ ، فاش شد که عنوان این همکاری « بستنی » خواهد بود . در ۲۴ اوت ، یک تیزر تبلیغاتی با همراهی سلنا گومز و بلک پینک که در حال تماس تصویری با یکدیگر و پخش موسیقی\u200Cشان در پس زمینه تیزر ، منتشر شد . در ۲۵ اوت ، تیزرهایی شامل عکس\u200Cهایی از جنی و رزی از اعضای گروه منتشر شد . در ۲۶ اوت ، تیزر موزیک ویدئو منتشر شد . در تاریخ ۲۷ اوت ۲۰۲۰ ، بلک\u200Cپینک تیزر موزیک ویدیوی « بستنی » را در کانال یوتیوب خود منتشر کرد . در ۲۸ اوت ، موزیک ویدیو منتشر شد . روز بعد ، بلک پینک پشت صحنه موزیک ویدئو را منتشر کرد . در این ویدئو مشخص شد که صحنه\u200Cهای بلک\u200Cپینک در کره جنوبی فیلمبرداری شده\u200Cاست ، در حالی که صحنه\u200Cهای گومز به دلیل دنیاگیری کروناویروس در آمریکا فیلمبرداری شده\u200Cاست . اعتبارات از تیدال اقتباس شده است .",
    "4": "کیکاووس در اقدامی جسورانه با لشکری به سمت مازندران عازم شد تا دیو سپید را از میان بردارد اما او از دیو سپید شکست خورد . دیو سپید چشم آن\u200Cها را نابینا کرد و آن\u200Cها را در سیاه\u200Cچاله\u200Cای تاریک و وحشتناک زندانی نمود کیکاووس مخفیانه قاصدی نزد زال فرستاد و از او خواست تا رستم را به کمک آن\u200Cها بفرستد . زال ماجرا را با رستم در میان گذاشت . رستم چنین جواب داد : ای پدر ، من به کمک آن\u200Cها می\u200Cروم امیدوارم بتوانم کیکاووس را آزاد کنم . رستم تنها با رخش ، بسوی مازندران روانه می\u200Cشود ، او تمام روز را تاخت تا به دشت پهناوری رسید . رستم راه دو روزه را یک روزه پیمود ؛ به همین دلیل گرسنه شد و خواست تا استراحت کند . ناگهان دشتی پر از گورخر پدیدار شد . رستم با رخش به سمت آن\u200Cها رفت و کمند انداخت و گوری را شکار کرد . آتشی برافروخت و گور را بریان کرد و خورد . آن\u200Cگاه افسار رخش را باز کرد و او را برای چرا رها کرد و خود در نیستانی بستر خواب ساخت به خواب رفت . اما آن نیستان بیشهٔ شیری بود که در نیمه\u200Cهای شب به لانه\u200Cاش بازمی\u200Cگشت . هنگامی که رستم در خواب عمیق فرورفته بود شیر به رخش حمله کرد ، رخش خروشید سم\u200Cهایش را بر سر شیر کوبید و دندان بر پشت شیر فرو برد و آن\u200Cقدر شیر را به زمین زد تا جان بداد . وقتی رستم از خواب بیدار شد ، دید شیر از پای درآمده گفت : این را گفت و دوباره خوابید . پس از گذشتن از خان اول ، با طلوع خورشید ، رستم از خواب بیدار شد و تن رخش را تیمار و زین کرد و به\u200Cراه افتاد . بیابانی بی\u200Cآب و علف و سوزان در پیش بود ، گرما چنان بود که اگر مرغ از آن\u200Cجا گذر می\u200Cکرد در هوا بریان می\u200Cشد . زبان رستم از شدت تشنگی زخمی شده و رخش نیز دیگر نایی نداشت . رستم از رخش پیاده شد زوبین بدست ، از شدت تشنگی ، تلو تلو حرکت می\u200Cکرد . بیابان دراز و گرما شدید و چاره ناپیدا بود . رستم پهلوان از شدت تشنگی به ستوه آمده دست به آسمان برد و گفت : همچنان می\u200Cرفت و با خدا در نیایش بود ؛ اما روزنهٔ امیدی پدیدار نبود هرلحظه توانش کمتر می\u200Cشد . مرگ را در نظر مجسم می\u200Cکرد و می\u200Cگفت : در این رویاء بود که تن پیلوارش سست شد و ناتوان بر خاک تفتدیده افتاد . همانگاه میشی از کنار او گذشت . از دیدن میش امیدی در دل رستم پدید آمد و اندیشید که میش باید آبشخوری در این بیابان داشته باشد . دوباره نیروی خود را جزم کرد و بلند شد و در پی میش به راه افتاد . میش وی را به آبشخوری رهنمون ساخت و از مرگ حتمی نجات یافت . رستم دانست که این کمک از سوی خداست . او از آب نوشید و سیراب شد . گوری را شکار کرد و بریان ساخت و بخورد و آمادهٔ خواب شد . نامت چیست ؟",
    "5": "گوچی یکی از برندهای لوکس برجسته در جهان برای نوآوری در مد و تولیدات بی عیب و نقص ، با کیفیت ایتالیایی است . از سال ۱۹۲۱ که گوچیو گوچی (guccio gucci) شرکت را در فلورانس تأسیس کرد ، هدف آن شناساندن شکوه ، زرق و برق و کیفیت محصولات ساخت ایتالیا برای مردان و زنان بود . گوچی پوشاک آماده ، کیف دستی ، اجناس چرمی کوچک ، اکسسوری\u200Cهای سفری ، کفش ، جواهرات اعلا ، ساعت ، عینک ، عطر و لوازم آرایشی تولید می\u200Cکند . هر محصول تولید گوچی حاصل نزدیک به یک قرن تجربه کیفی صنعتگران و طراحی\u200Cهای بی\u200Cرقیب و غیرقابل مقایسه است . با ورود به قرن جدید ، مسئولیت\u200Cهای سازمانی گوچی قوی\u200Cتر و جدی\u200Cتر شد . از توسعه پایدار به انسان دوستی ، گوچی به نقش خود در اجتماع پایبند است . شرکت با کسب داوطلبانه گواهی sa ۸۰۰ تمرکز خود را بر شرایط و شیوه\u200Cهای کاری قرار داد . همچنین با شرکت در طرح\u200Cهای بشردوستانه ، به پشتیبانی از هنر و همچنین حقوق زنان و کودکان پرداخت . از سال ۲۰۰۵ و در پی یک توافق بلند مدت با یونیسف ، شرکت متعهد شد نزدیک به ۲۰ میلیون دلار را برای حمایت از برنامه\u200Cهای سازمان در امور زنان و کودکان قاره\u200Cهای آسیا و آفریقا اختصاص دهد . در سال ۲۰۱۳ گوچی نوای تغییر (chime for change) را ایجاد کرد ؛ گامی جهانی برای آگاه\u200Cسازی در زمینه توانمند کردن زنان و دختران.گوچی همچنین در همکاری با kering corp می\u200Cکوشد با خشونت عیله زنان مقابله کند . در بخش فرهنگی ، شرکت همکاری نزدیکی با بنیاد فیلم مارتین اسکورسیزی (the film foundation) برای سرمایه\u200Cگذاری روی محصولات با کیفیت سینمایی مانند la dolce vita و once upon a time in america دارد ."
  }
}
